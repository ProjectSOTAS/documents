<!-- Proje önerisinde ele alınan konunun kapsamı ve sınırları, projenin araştırma sorusu veya problemi açık bir şekilde ortaya
konulmalı. -->


# KONU

Öğrencilerin öğrenim gördüğü derslerden iyi verim alabilmeleri, tecrübe ve kazanım elde etmeleri öğretmenlerin verdiği projelerin etkinliğine ve aynı zamanda teslim ettikleri proje hakkında aldıkları geri dönüşe bağlıdır. Öğrencinin ödevi hakkında geri dönüş alması, eksiklerini ve hatalarını görmesi kazanım elde etmesi açısından önemlidir. 

Öğrenci sayısının fazla veya ödevi kontrol edecek asistan sayısının az olduğu durumlarda öğrencinin, ödevi hakkında geri dönüş alması zorlaşmaktadır. Bu durum öğrenimi kötü etkilemektedir. Öğretmenin bu zorlu iş yükünün altına girmek istememesi ve verilen ödevlerin etkinliğinin yeterli olmadığını düşünmesi normaldir.

Geliştirilen bu proje tam da yukarıda bahsettiğim problemlere çözüm üretmek amacıyla geliştirilmektedir. Öğretmenlerin iş yükünü hafifletmek ve öğrenciler arası yapılan projelerin bilgi alışverişi yoluyla eksiklerinin, hatalarının ön plana çıkartılarak değerlendirilmesi amaçlanmaktadır. Bu sayede öğrenci yapmış olduğu ödev veya projede eksiklerinin farkında olacak ve değerlendireceği diğer projelerle konu hakkında hakimiyeti artmış olacaktır. Kendi projesini diğer projelerle kıyaslayabilecek ve özdeğerlendirme yapabilecektir.
