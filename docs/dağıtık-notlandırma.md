## 5. Dağıtık Notlandırma

Projemizin asıl farklı ve öne çıkan yönü ise öğrencilerin birbirlerine
nasıl not vereceği. Her öğrenciyi birbirine sayı şeklinde not verdirtmek
yerine sistem tarafından karşılarına gelen ödevleri sıralamalarını
isteyeceğiz. Böylelikle toplu şekilde herkesin birbirine yüksek vermesi
veya herkesin birbirine düşük not vermesini önlemiş olacağız. Örnek olarak
120 kişilik bir sınıfta yazmış olduğumuz algoritmanın belirleyeceği
sayıya göre gruplar oluşturulacak. Bu grupların boyutları 5 ile 20 arasında
algoritmaya göre değişiklik gösterebilir. 120 kişilik sınıf örneği için
10 kişilik bir gruplandırma uygun olabilir. Bu gruplar kendi aralarında
anonim bir şekilde kimse kimseyi bilmeden birbirlerinin ödevlerini
en iyiden en kötüye olacak şekilde sıralayacak. Yapılan sıralamalar
servisler aracılığıyla değerlendirilip kayıt altına alınacak. Bu kayıtlar
sonucu yazmış olduğumuz algoritma her öğrencinin ödevine not üretecek.
Üretilen notların ortalaması da 50 olacak şekilde ayarlanacak. Böylelikle
çan eğrisi sağlanmış olacak.
