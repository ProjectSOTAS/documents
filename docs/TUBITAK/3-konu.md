# 3. Konu

Öğrencilerin öğrenim gördüğü derslerden iyi verim alabilmeleri, tecrübe ve kazanım elde etmeleri öğretmenlerin verdiği projelere doğrudan bağlıdır. Projelerin öğretmen tarafından incelenerek eksik ve hatalarını öğrencilere bildirmesi de bir o kadar önemlidir.

Öğrenci sayısının fazla veya ödevi kontrol edecek asistan sayısının az olduğu durumlarda öğrencinin, ödevi hakkında geri dönüş alması zorlaşmaktadır. Bu durum öğrenimi kötü etkilemektedir. Öğretmenden bu kadar fazla ödevi kontrol etmesini beklemek gerçekçi değildir.

Geliştirilen bu proje tam da yukarıda bahsetmiş olduğumuz problemlere çözüm üretmek amacıyla geliştirilmektedir. Öğretmenlerin iş yükünü hafifletmek ve öğrenciler arası yapılan projelerin bilgi alışverişi yoluyla eksiklerinin, hatalarının ön plana çıkartılarak değerlendirilmesi amaçlanmaktadır. Bu sayede öğrenci yapmış olduğu ödev veya projede eksiklerinin farkında olacak ve değerlendireceği diğer projelerle konu hakkında hakimiyeti artmış olacaktır. Kendi projesini diğer projelerle kıyaslayabilecek ve özdeğerlendirme yapabilecektir.
